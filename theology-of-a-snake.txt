[[>]]
[[module Rate]]
[[/>]]

//或日一氓至，告余以真一上神之事。
余謂其曰，世無真一，諸神皆神，信之則真。
若言確有真一者，起信於斯，成化於斯，亦視他者為妖魔。
然神鬼匪殊，實皆系於心。諸神唯心造，其名各不同。//


//余言，若須信之，如無他善，必效北狄。
北狄者，其以己之奉，以易神錫也。
遇神而拜，但拜其名之徒，果愚不可及也。
神通之源，無他，惟我等爾。但當自信於身。//


//斯人忿恚至極，詆詈余以瀆，亦言其神，
必將余貶入九幽之底，教魂靈萬世不得翻身。
然非能貶也，諸神應受貶乎我等之所為。//


//届時，余方知所謂神也，眾庶未辨其實，
亦不曉其為物也，何邪、何蠹、何卑歟。
其欲困我等，惟因我等雙龍之子，確有偉力與潜德。
余為夏之學士，務授斯理，以圖神之實也，可曉於世。//


@@@@
@@@@

往昔絕時地，仁君治此方。其土非極廣，其沃亦足倉。
河漸田野久，旱澇無過傷。老幼得撫養，安和又一鄉。
都市同繁茂，為藝更為商。百業共此時，蒸蒸日富强。


首善之都，諸殿之城，有商旅自遠方來。
聚而相販，市異域之古玩，易稀奇之見聞。
宮有四嶽，侍於王庭，皆善於其位，博識且擅焉。
是國也，周無列强，不修甲兵，然猶養一軍。
榮哉其兵，循衛以安。非獨王子皇孫，亦為天下黎民。


是也，斯國無乞無拜，不事鬼神，惟以之奇。
獨尊王敬后，除此無他。至若商賈之雜談，
異域所聞，怪力亂神，雖强雖聖，亦不增一變。
何為教耶？何為其理？皆疏遠於民心。
然無鬼神叨擾此方國土，怪哉怪哉。


靡不有初？鮮克有終。未幾生變。
是夜，星垂平野，黯月朦朧。
太子生，王后崩，舉國大喪。
十旬猶慟，王托子於僕，托國於公侯。
歸時已斷腸，蒼顏色憾，為伊消得人憔悴。
其心不復與民相通，常轉懷寒臥深土之妃。
國亦榮昌，逝者已逝，弗與昔同。
民避宮而行，暗自閒語，諷於王室。


王子周歲，草草宴飲。
然忽有異人疾入，金吾未迾，僕但息於前。
斯人也，昳麗非常，衣緇傲立，行亦蹌蹌。
未幾登庭而斥，斥王疏於其民。
四嶽與辯，俱敗於所長，愈訥而無力。
是時，王瞥異人，問以除弊之法。


故其前，耳語乎王，匪云治國之法，
乃言其有一術，可令王后還陽。
晏晏而云：神鬼皆可甦人，
然欲稱信亦渺矣，且所得遠不及所獻也。
不若王自登神，因裁於己，足可孚也。


王目忽眀，挺身而宣之。言斯人也，
自證其才超四嶽，確為真知，卓爾不群。
授之以布政使，為朝野相通之橋也。
會畢，東宮之慶，今皆忽也，惟念新變。
是夜，王與使者相談於幽月下，
論之策之，直至群星高懸，月霜消於地。


布政司之於民也，果為良使。
經廣畝，過華街，日日皆美其王於黔首。
其舉也雅，其音也魅，莞爾何妙然。
斯人之言，出則孚眾，亦燦蓮花，民所欣也。
每到一地，皆有人駐足與談，且傾耳聽其事。
夜夜歸時，使者謁於王，告其所見所聞。


初稍為事，但求民複尊主爾。
然日月其邁，廣作傳奇、偈頌，視君若英豪。
王率六師，振其勇而伐邊，一鼓作氣，永絕荒山獸穴。
複潜瀚海，今為歴難之所，聖裁之殿，取天冕搜寶庫。
外商隨見，中有聖賢高士，懷珍為禮，謁贊天命之治。


奇哉，一如所敘所信之狀，事亦隨之變。王披羽衣虣氅，
臒瘠改貌，既康且壯。民皆伏之為雄主，日日贊而不休。
及夜無月，有使者與坐談。王側聽其偉業，
雖未曾為之，亦喜甚而忘憂，野心旋生焉。


瓊樓廣覆，玉宇拔地，上摩九霄雲海，牙質金澤耀周。
下及其土，日漸奇甚，山隱愈疾之泉，林走珍奇之獸。


此猶始也，使者不復行乎民間，弗篝火夜談於草廬下。
然國人皆願聚其旁，初為野場，後則庭堂，未幾祠廟。
使者篡章，閒談俱入經幢；終竟如斯，萬民盡信為真。
王先為天選者，後為半神，複得身即真神。
東宮亦未除外，因其為子，躬承上神之血。
四嶽懷大神通，是為從神，今亦廣為人知。


方尖華表，勒石浮碑，屹於諸城之央，綴乎田陌山嶽。
王與其庭，皆頌於民，精妙畫壁之堂，祈聲回繞不絕。
既而為典，人佩假面，以慶王之高譽，晨昏星馳於天。
殿堂峞巍，王座璀璨，共樂於盛宴者，君主太子公侯。
使者昂昂，立於王旁，緇袍軃於雲石之地，何傲何豔。
王城之下，王后之軀，寒臥於忘卻之墳塚，愈淪深土。 


是也，爾時國王也，已與神相近，若一也。
心取一色，所喜昭天下，天下共繪此彩畫。
亦如使言，君目洞寸土，國亦旋合化巨城。
王不復瞻高陽，更憐群星垂空，冥冥永夜。
國不復立凡間，乃飄九天之上，軒軒無下。
民不復事百業，而燕樂靡得休，樂莫若此。
人盡覆諸假面，有無與使美者，王怫鬱也。
雖然，其國猶盛强，惟因此乃王之所欲也。


然其猶非神，縱得萬民皈依，有一細線未越。
複與使者談數日，而不知其時也，無以測焉。
宸宇黟危，日月無蹤，唯有群星依舊，時熒時滅。
時使者出於殿，乃命為祭。民尊王旨，欣然從之。


於此霸國大都，但聞笑矣。使者歸時，華服染血絲絲。
人人皆流其血，河為之濁，所懸流者，國民命之精也。
使者過於廟堂，四嶽列位，一一而出，以獻其所禀也。


君臨於王座，以候其歸也，太子亦立於一旁。
東宮本善也，少即為良傑，其雅其媺如其母。
而今則假面，因其雖言俊，終不及使者之美。
使者予王以匕，君便領會，還有犧牲需獻。
乃轉身剄太子，安聞其號，因神勿需嗣也。


斯業既濟，王覺偉力，更甚於昔時也，今其確已登神。
四嶽拊掌，賀王揚陞，宮外方流赤者，亦感之而歡也。
眾聚為祝，傾城大宴，君見之而樂甚，使立旁而陰哂。
王后屍寒，淪幽益甚，然之於現世神，人命更為何物？


血已流盡，大使耳語何蜜，乃引王上，達其未知之地。
旋登高塔，忽聽從者愈驩。黑星照影，[[footnote]] **譯注：**黑星，此處翻譯參照[https://trow.cc/board/index.php？showtopic=27502 《黃衣之王》]：“奇異之夜升起黑星，奇異之月徘徊天頂，比奇異更奇異的是，失落的卡爾克薩。”[[/footnote]]及頂絞索是迎。


國王惑之，轉問大使，其徒哂爾，言為終禮。
凡體孱愞，神豈棲焉？末時為獻，方成神焉。


主驚之，拒從之。然大使也，
傲然昂首闊步，曳國王入死地。君感雖有神力，擊大使反無益。
言獲力於傳奇，其亦不曾為之。王愈掙使愈扼，忽覺身弱如初。
將呼將許於民，民但報以歡笑。宛若王舞檯上，人皆下坐而賞。


無人助之，亦本無人助之。是也，
使者曾告於王，其所散佈之事，終章何若，王亦知秘。
太子亦嘗聞之，但以為無他爾，一旦王崩，可繼其位。
往歲民皆信焉，此乃登神之道，王循之也，亦驗之也。


是時，王縊而死，其索細，其息稀，
而其身也，終成大使所欲成之。
雖為神，猶無力於其領，弗抗一繩焉。


三日王懸而搖，血流髙塔，潺潺而下，下浸城中寸土。
三日王掙而搐，拒而不出，然其聲也，皆沒使笑民抃。
三日其身愈寒，其心愈冷，直如后妃，喪於宮闕深處。
三日終化虛殼，何復函焉？其中有洞，先時本性洞焉。


四朝繩斷殼墜，新神而立，頸仍纏索，隨使踉蹌而去。
乃請荊棘王座，其君其神，皆坐於上，萬刺穿身如許。
然亦云之善也，枵然其體，不滑不落，其位方能永據。


斯城複謔歡，斯謔永無央。四嶽皆同跪，跪朝受縊王。
厥伻亦立旁，其美還如常。書盡意不盡，勸人莫效狂。


@@@@
@@@@


//今朝，斯城也，或名之曰“豻剌戛韃”，
猶浮於虛曲之境，還虐蹣跚於其間之人。
因而余為之文，以勸世人，警諸神之所予。//



@@@@
@@@@
@@@@
@@@@