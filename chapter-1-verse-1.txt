[[>]]
[[module Rate]]
[[/>]]

[[div style="font-family:kaiti;font-size:130%;"]] 
萬物之先，始於幽玄。絕形廢體，惟虛惟寂。
寂兮無物，時界無住。和順之靈，眠亦冥冥。

亙古如一，弗有撼希夷。
[[span style="background:#333;"]]
███████████████████
███████████████████
███████████████████
███████████████████
███████████████████
███████████████████
[[/span]]

陽明是見。

陽為之開，上玄乃分乎下玄，
是以高下相傾，其中有變。
下玄亦別於陽，影曳其間。

陽耀乎玄，非勝於玄。
玄亦無虧，惟「高」「下」之名是判。

踏玄而出者，為長兄，曰「俱滅」。
出乎玄，何其玄玄，
亦本玄真，非有或先於之者。
虛廓是也，恢漠是也，
不可知其臂所觸，不可明其目所達。

長兄抱陽而坐，因見其趣，端視良久。

俱滅雖為嫡長，未為之傲。
斡旋陰陽，周盡其道與所逝。
獨其或得心系於陽，思何將得至。
但因天下至公至遠之境，惟萬物之冥可及。

陽勃而發，鬱化真火。
俱滅見之爁焱於四野，聞歌乎其間：
造化鴻爐之錘擊，原子風箱之呼嘯，
夸克晶核之頌贊，彼重力井之憂歌，
熠熠等離子波宣發新星，共成一曲。

滅聽其樂，亦覺善也。

次化於玄者，號「大劫」，乃仲兄。
雖其亦湛，終遠於長。
其掌災厄，是故煉金石以覆面。
所行之處，如山之崩，萬物同喪。
亦有四使隨其往：
一曰饑饉，二曰疫病，
三曰刀兵，四曰臣伏。

「善！覲見兄長。」仲與兄言。

「善！吾弟。」兄長應之。

乃招其弟，欲使大劫與坐談。
然仲兄仍立於嫡長之影內，
自認弗與齊位，亦懼不可通達其心。

兄不以其非禮。旋噓焰而操之。
搖搖炎上，隱隱曲直。其本其幹，
其枝其廓，今皆顯焉，若七寶之所成。
火蔓建木，流於內，亦繞其周。
本壯枝燁，斯曲愈振。

「豈非善耶？」兄問於二弟。
「成敗之言，余不能裁也，」
弟答乎兄，「非在其位，焉能宣其事。」
「至此，汝果為吾弟，應助分權。」長語乎仲。

今者起於玄，其名「殤」，是三弟也。
面蒼目炯，挺臂而立。
複衣玄幽之袍，持銀月之鐮，
是故萬魂方生，亦悉數得收。


叔曰：「善，兄輩！」

仲曰：「善，吾等終得相聚。」

伯曰：「然也。」


幼遠其兄，還與之隔。
其心也弱，其思也狹。
乃怖仲之心，更畏長之思。
其銀瞳所顧，紅蓮燦燦，而默然不語。


「豈非善耶？」長問之。
「何以衡之？汝善亦暴，」叔云，
「於其贖生，其價幾何？我等生而有別，
所造亦定有別。然何必如此耶？」

長未答之。其曉殤之心也，知其所恐所惑。
兄所予也，無有正答可助之，無有真言可慰之。
而其所求之解，獨長知矣，獨長悟矣。

長者立，高越諸弟。
其色也玄，如初生之虛。
其袍也素，亦如元始之空。
於其頂上，影繞玄穹
——舊神初踢元胎乎內，
遨遊太淵之底於足下。
建木拔地而起，其澤何輝，
開枝散葉而廣，其頌何揚。

「徠也，吾弟，」長云，
「使吾等入堂，𠀤宿焉。偉業待為之。」

仲叔共約也。而三兄弟，
亦辭建木之靈光而去，沒入暗影。

未幾，忽傳禮履踏地聲，
乃一女子步出幽玄。
睹木一時，便履靈光而過。

建木益壯，而玄穹之頂，
太淵之底，亦隨之成也。

造化是生。 
[[/div]]